---
title:  "Zbraně vlivu"
subtitle: Manipulativní techniky a jak se jim bránit
author: Robert B. Cialdini
date:   2016-12-09 11:49:47 +0800
pages: 332
imageName: zbrane-vlivu.png
tags:
- psychologie
- česky
excerpt: Téhle knize jsou dlouho odolával, ani nevím proč. Nakonec jsem se odhodlal a vůbec toho nelituju. Peníze i čas strávený četbou nebyly špatnou investicí.
---
Cialdiniho znepokojovalo, jak často se stával obětí nejrůznějších nabídek, které mu někdo vnucoval. Přivedlo ho to ke studiu vyhovění a zůstal u toho už napořád. Po mnoha letech sbírání znalostí je protřídil a vtipně sepsal do téhle knihy.

Seznámíme se tak s šesti nejpoužívanějšími “triky specialistů na vyhovění”. U každého z nich se dozvíme, proč a na jakém principu vůbec funguje, představí nám ho na konkrétním příkladu ze života a, co je možná nejdůležitější, poradí jak se nenechat vmanévrovat do automatického odkývání hlavou.

Ať vědomě či nevědomě, s dobrými nebo neetickými úmysly, náš souhlas se snaží získat mnoho lidí v okolí prakticky denně. Poznatky z téhle knížky vám pomůžou tyto chvíle rozpoznat, zbystřit a lépe si rozmyslet, jakou odpověď dát.