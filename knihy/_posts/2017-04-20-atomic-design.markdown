---
title:  "Atomic Design"
subtitle: 
author: Brad Frost
date:   2017-04-20 11:49:47 +0800
pages: 
imageName: atomic-design.png
tags:
- web design
- front end
excerpt: Modulární webová architektura je v posledních letech docela žhavé téma. Jedním z velkých propagátorů a otcem termínu <em>Atomic Design</em> je Brad Frost, který nyní vydal i knihu. Nemohl jsem si ji nevšimnout.
---
Kniha není co do počtu stran/znaků nijak rozsáhlá a vlastně se jedná spíš o uhlazený soubor blogových článků. To samozřejmě nijak neubírá na jejím přínosu nebo kvalitě. Usuzuju, že je určená především pro kodéry začátečníky a ne-kodéry (designéry, grafiky, projekťáky, backendisty&hellip;). Jedná se vlastně o stručný a přehledný úvod, jež vysvětlí co to ten atomický design vlastně je, proč vznikl a hlavně vyargumentuje přínosy, které s sebou nese. Atomic design je agnostická filozofie návrhu webu, která se dá široce uzpůsobovat potřebám. Proto nečekejte žádný detailní návod, jak to zavést.

Co vám tedy kniha řekne? Webové aplikace a portály jsou rozsáhlejší a komplikovanější než kdy dřív. Zároveň často přicházejí změny a potřebují být rychle zavedeny. Atomický design chápe výslednou webovou aplikaci jako systém, ne jako jednotlivé stránky a v souladu s tím přistupuje i samotné tvorbě. Výhod je mnoho - užší a souběžná kolaborace, znovupoužívání už hotových částí (šetří čas, udržuje konzistentní výsledek) a mnoho dalšího. Krásným příkladem je <a href="https://www.youtube.com/watch?v=wgsHfAV-6Aw" target="_blank" title="redesign webu ceskatelevize.cz">redesign webu Českátelevize.cz</a>.

Jak říkám, kniha je útlá a přečtená je v cukuletu (tím spíš, když už máte články i s odkazy přečtený z dřívějška). Zavést nové poznatky do praxe už je náročnější - nejen na úrovni front endu, ale hlavně na úrovni celého týmu. Určitě se to vyplatí. Vlastně jsem přesvědčen, že setrvávat na starém postupu je cesta, která nikam nevede a brzo skončí.

Kniha je dostupná nejen jak tištěná, ebook, ale je i <a href="http://atomicdesign.bradfrost.com/" target="_blank" title="Atomic Design by Brad Frost">zdarma na webu</a>.