---
title:  "The Circle"
subtitle: 
author: Dave Eggers
date:   2017-03-12 11:49:47 +0800
pages: 320
imageName: the-circle.png
tags:
- fikce
- společnost
- audioknihy
excerpt: Tentokrát bych se chtěl se smíšenými pocity podělit o tip na Orwellovský příběh o blízké budoucnosti. Doporučit ji chci, protože poskytuje docela dobrý úvod do problematiky (nejen) digitálního soukromí. To se, jak se v knize také dozvíme, týká všech. I když nejsme na internetu aktivní. Radost mi to ale nedělá, jelikož se nejedná o zrovna příjemné a optimistické čtení.
---
Děj se odehrává se v Kalifornii, kde sídlí firma Circle. Zrodila se v okamžiku, kdy mladý vývojář udělal webovou službu, přes kterou se dá vyřídit témeř vše z jednoho účtu. Takové pohodlí naláká mnoho uživatelů, popularita služby zase investory a nové talenty. Záběr firmy se rychle rozšíří a ta začne pomocí technologií přetvářet svět na bezpečnější, spravedlivější, pohodlnější a propojenější. Ale za jakou cenu?

Pro zvýšení transparentnosti například navrhnout speciální kameru pro politiky, kteří ji nosí neustále na hrudi a defacto každá vteřina jejich života je dostupná online. Obhajuje se to logikou *pokud nemáš co skrývat, nemusí ti to nijak vadit*. Nejprve se odhodlá pár nebojácných, později každý, kdo s připojením otálí, vypadá podezřele. Podobnou kameru začne nosit i hlavní hrdinka Mae a my tak máme možnost vidět, jaké dopady to má na její život i na ty, s nimiž přichází do kontaktu.

Před našimi zraky se odvíjí docela temný příběh, jak Circle ve jménu vyšších cílů prostupuje svět, proniká víc a víc do soukromí lidí a pomalu uzavírá kruh, ze kterého není návratu. Vyhnout se dohledu začíná být prakticky nemožné, ale široká veřejnost přitom zůstavá zcela klidná. Důsledky koncentrace příliš mnoha informací v rukou jedné firmy je netrápí a případná varování ignorují. Včetně Mae. A to i když se začínají naplňovat a působí třeba erozi vztahů.

> Quickly, as they walked toward the water, she scrolled through the most popular recent comments. There seemed to be one particular zing with heat, something about how all this could or would lead to totalitarianism. Her stomach sank. "C'mon. You can't listen to a lunatic like that," Francis said. "What does she know? Some crank somewhere with a tin-foil hat."

Kam až to může dojít prozrazovat nebudu. A přestože slohově kniha není prvotřídní (například pasáže popisující jak Mae pracuje mi přišly nudné, monotónní a vůbec zbytečné), téma je velmi aktuální a srozumitelným způsobem dokáže většině čtenářů přiblížit problematiku soukromí na internetu. Musíme si být vědomi své zodpovědnosti a dávat si pozor, co získáváme a za jakou cenu. Pokud soukromí na internetu ještě neřešíte, tak si tohle prosím kupte nebo někde vypůjčte.

<hr>

<div class="footnotes">
    <p>
        Po přečtení se na svět začnete pravděpodobně dívat jinýma očima. Budete si více všímat problematických aspektů, které vypadají navenek zcela nevinně. <a href="https://veekaybee.github.io/facebook-is-collecting-this/#how-facebook-collects-data" target="_blank">Jak sbírá data Facebook</a> si můžete přečíst třeba v článku Vicki Boykis. Paralel s knihou je tam více, než by člověk chtěl. V Číně se zase používá <a href="https://www.nytimes.com/video/technology/100000004574648/china-internet-wechat.html" target="_blank">aplikace WeChat</a> - velmi podobná té, která v knize stála u zrodu firmy Circle. Uživatelé pomocí ní pohodlně navazují kontakty, platí, objednávají taxíky a mnoho dalšího. Vedení firmy (a v tomto případě automaticky i autoritativní vláda), tak má přesný přehled o každém kroku svých uživatelů. Lidé si na sebe sami pletou bič, a snad i rádi.
    </p>

    <p>
        Samozřejmě že není nutné nebo žádoucí houfně vypínat facebookové profily nebo něco podobného. Během používání je ale fajn mít na zřeteli i rizika a chovat se podle toho.
    </p>

    <p>
        Na závěr ještě přidávám upoutávku na seriál <a href="https://www.youtube.com/watch?v=R32qWdOWrTo" target="_blank">Black Mirror</a>, který stravitelnou a zábavnou formou upozorňuje na problematické jevy technologií a společnosti v moderní době. 
    </p>

    <p>
        Tip na tuhle knihu jsem našel na <a href="http://finmag.penize.cz/recenze/275550-the-circle-kdo-ma-tajemstvi-lze" target="_blank">finmagu</a> a na <a href="https://067.cz/archiv/2/knihy-roku-2013.html" target="_blank">067.cz</a>.
    </p>
</div>