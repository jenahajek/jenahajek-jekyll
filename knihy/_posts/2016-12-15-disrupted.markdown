---
title:  "Disrupted"
subtitle: My Misadventure in the Start-Up Bubble
author: Dan Lyons
date:   2016-12-15 11:49:47 +0800
pages: 272
imageName: disrupted.png
tags:
- biografie
---
Vtipný příběh o temných stránkách startupů. Dan Lyons psal blog <a href="http://www.fakesteve.net/">fake Steve Jobs</a> a pracoval jako úspěšný novinář pro Forbes i Newsweek. V jeho 51 letech už nasbíral hodně zkušeností, což bylo znát i na výplatní pásce. Během snižování nákladů ho kvůli tomu dost nevybíravým způsobem vyhodili. Ten okamžik přišel (pochopitelně) v naprosto nevhodnou dobu.

Od nástupu ze školy Lyons v kariéře jen stoupal a práce si hledala jeho, ne naopak. Takže teď ani nevěděl, kde začít. Po pár měsících kdy psal jako freelancer se rozhodne přidat do startupu. Nakonec si plácne z firmou zvanou HubSpot a má z toho velmi dobrý pocit, jež ovšem netrvá dlouho.

Hned první den při prohlídce kanceláří vidí spíš něco, co mu víc než pracoviště připomíná vysokoškolský klub - fotbálky, NERF guns, herní konzole, skejťáci s pivkama na stole, dokonce i “wall of candy”… a Lyonsovi se začne v hlavě ozývat tichý hlas, šeptajíc <em>fuck, fuck, fuck</em>. Ten postupně sílí, stejně jako čtenářovo pobavení.

Lyons se bojí, že nezapadne. Je dvakrát starší, než průměrný zaměstnanec. Jako kovaný novinář bývá skeptický, cynický a kousavý. Ale jak sám poznamenává: <em>A big part of establishing your HubSpottiness involves being relentlessly upbeat and positive.</em> Když se někdo odkope nějakou pitomostí, Lyons se směje, ale vzápětí ho okolí, uznale kývajíc hlavami, donutí pochybovat o svém duševním zdraví.

<blockquote>
  I cannot believe this. Here are grown men and women, who I presume are fully sentient adult human beings, and they are sitting in meetings, talking to a teddy bear. And I am working with these people. No: worse! I am working for them.
</blockquote>

Na bezmála tři sta stranách najdeme hodně vtipných point, ale Lyons posvítí o na nečekaně temné stránky moderních startup-ů - neprofesionalitu, přehánění, prázdná slova, nesmysluplné činnosti, mrhání pěnězi, diskriminaci, podivnou firemní kulturu…

<blockquote>
  HubSpot has even created a promotional campaign, with T-shirts that say MAKE LOVE NOT SPAM. This is breathtaking and brazen. This is pure Orwellian doublespeak. Night is day, black is white, bad is good. Our spam is not spam. In fact it is the opposite of spam. It’s anti-spam. It’s a shield against spam—a spam condom._
</blockquote>

… anebo amorální, neřku-li kriminální chování nejvyšších manažerů. Dva z nich byli totiž vyhozeni, protože se před vydáním téhle knihy snažili (nelegálně) získat její rukopis. Proč jim tolik vadila? Protože bez obalu říká, jak to v HubSpotu funguje - ačkoli je to úplně jiná story, než hlásá samotný HubSpot.