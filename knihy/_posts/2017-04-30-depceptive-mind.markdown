---
title:  "Your Deceptive Mind"
subtitle: A Scientific Guide to Critical Thinking Skills
author: Steven Novella
date:   2017-04-30 23:49:47 +0800
duration: 12 hodin 39 minut
imageName: your-deceptive-mind.png
tags:
- self-help
- komunikace
- profesní
- audioknihy
excerpt: Já vím, že je to otřepané klišé, ale nemůžu jinak &ndash; schopnost kriticky myslet je důležitější, než kdy dříve. Oxford Dictionary za slovo roku 2016 vybral <a href="https://cs.wikipedia.org/wiki/Postpravda" target="_blank" title="Definice postpravdy">posttruth</a>, čili postpravda. Týdeník Respekt vydal kvůli <a href="https://www.respekt.cz/special/2017/dezinformace" target="_blank">dezinformacím</a> speciální číslo. A o neověřených a nikým nekorigovaných zprávách na webu ani nemluvím. Musíme se s tím popasovat sami. A tento kurz nám sakra pomůže!
---
Na úvod krátké shrnutí kritického myšlení, ať jsme na stejné vlně. Náš mozek a myšlení má sklon k chybám, zaujatosti, nelogickým úvahám atp. Kritické myšlení je tedy postup, jak systematicky a nezaujatě zkoumat pravdivost tvrzení a zpřesňovat svůj názor podle toho.

Ještě jedna poznámka, abychom předešli nedorozumění. Toto není klasická kniha, ale kurz, jehož forma se podobá spíš vysokoškolské přednášce. A jaké!

Během bezmála třinácti našlapaných hodin vás profesor Novella provede celou problematikou kritického myšlení. Téma rozdělil do půl hodinových kapitol, ve kterých postupně a srozumitelně vysvětlí co má vliv na tvorbu vašeho názoru a jak s tím pracovat.

Teoretickou část vždy doplní příběhem, takže to posluchač lépe pochopí, zapamatuje a navíc i snáz vysvětlí ostatním, bude-li třeba. Najít zdroj, který je takhle obsáhlý, ucelený a přehledný, se nepodaří každý den. Proto si troufám tvrdit, že vám tohle hodně dá, i pokud nejste začátečníci.

Chcete-li se naučit odhalovat fake news či reklamní triky, lépe a neprůstřelně argumentovat nebo zkrátka být dobrým článkem občanské společnosti, pak si tohle určitě poslechněte.