---
title:  "The Ultra Mindset"
subtitle: An Endurance Champion's 8 Core Principles for Success in Business, Sports and Life
author: Travis Macy
date:   2016-09-01 11:49:47 +0800
pages: 288
imageName: the-ultra-mindset.png
tags:
- sport
- adventure racing
- zdraví
- audioknihy
excerpt: Tuhle knihu jsem si prvně, ještě jakou žhavou novinku, stáhl na <a href="http://www.audible.com/" target="_blank">audible</a> jako audioknížku. Popisek sliboval propojení pár oblastí, které jsou mi blízké - vytrvalost, sport a principy. A kniha nezklamala.
---

Travis Macy žije v Boulderu (Colorado), jež je Mekkou ultra běžců, triatletů a podobných dobrodruhů. Jeho otec byl právník, ale miloval extrémní a vytrvalostní sporty, ke kterým od útlého věku vedl i Travise. Ten se postupem času vypracoval na vrcholového sportovce a věnuje se nejen dlouhým běhům, ale především adventure racingu. To jsou několikadenní závody, ve kterých se týmy (nejčastěji o 4 členech) snaží zdolat stanovené checkpointy v nejkratších časech, využívající různých outdoorových disciplín (kolo, kajak, slaňování, atp.).

Jak plyne z výstižného vyprávění, tyhle události nejsou pro žádný sraby. To ilustruje případ bikera, který byl po dlouhém a náročném šlapání tak unaven, že už nevydržel neusnout pouhou půl hodinu před cílem. A byl tak unavený, že se neprobudil ani po pádu. :) Aby tohle všechno člověk zvládl, musí mít obrovskou vůli, odhodlání a umět se namotivovat. Právě tohle patří mezi vlastnosti co tvoří onen <em>Ultra mindset</em>. A Tracy vysvětlí, jak se tytéž vlastnosti promítnout i do ostatních oblastí života. Jako otec dvou dětí, učitel anglické literatury, profi sportovec a kouč, ví, o čem mluví.

Později jsem si koupil i papírovou edici, protože z audio knihy se mi špatně dělají poznámky o zajímavých pasážích, kterých je kniha řádně nabitá.