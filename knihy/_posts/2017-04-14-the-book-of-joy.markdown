---
title:  "The Book of Joy"
subtitle: Lasting Happiness in a Changing World
author: Dalai Lama, Desmond Tutu & Douglas Abrams
date:   2017-04-14 11:49:47 +0800
pages: 368
duration: 10 hodin 12 minut
imageName: the-book-of-joy.png
tags:
- psychologie
- audioknihy
- self-help
excerpt: Navzdory vysokému věku, zdravotním problémům či politickým překážkám se schází dva neobvyklí přátelé, Dalai Lama a africký Arcibiskup Desmond Tutu, aby diskutovali o štěstí a spokojeném životě. U stolu s nimi sedí ještě Douglas Abrams, spisovatel, který debatu moderuje a následně sepíše/namluví knihu. Tu, o které právě čtete.
---
Když Desmond Tutu slavil 80 let (tuším), Dalai Lama na jeho oslavu nepřijel. Desmond Tutu totiž pochází z Jihoafrické republiky, která Dalai Lamu nevpouští do země (evidentně tam na něj mají ještě vyhrocenějnší názor než u nás). O pár let později měl kulatiny Dalai Lama, kam se Tutu rozhodl dostavit, i přes značné zdravotní komplikace. Právě kvůli jejich zdraví, vysokému věku a politickým omezením to bylo dost možná jejich poslední společné setkání.

Této příležitosti využil Douglas Abrams a připravil otázky o spokojeném životu a poté společně vedli dialog. Oba duchovní mají perfektní předpoklady - mnohaletou životní moudrost, težko představitelné množství zkušeností získanou nejen díky podstatné části života věnové ostatním. Řešili jejich těžké životní situace, podporovali lidi ve velkých nouzích atp. I sami si prošli velkými nepříjemnostmi. Dalai Lama je přes padesát let v exilu, navíc musí přihlížet snahám o vymícení tibetské kultury. Desmond Tutu žil a působil v jižní africe v období konce apartheidu, kde byl svědkem mnoha křivd a nesvárů. A kdo jiný by měl poradit, jak najít spokojenost, než ti, kterým nešla vůbec naproti?

Audiokniha je namluvená třemi lidmi, každý s výrazným přízvukem. Ze začátku mi to trochu vadilo a nebyl jsem si jistý, kdo je kdo. Brzo jsem si ale zvykl a hlasy si dokonce užíval. S formou rozhovoru se v knihách prakticky nesetkávám, ale moc se mi to líbilo. Místy to člověka vtáhne a ten si připadá, jako by vzpomínal na něco, kde skutečně byl. Zčásti i kvůli tomuto je složitější vypíchnout obsah. V hlavě to ale zůstává uloženo a člověk si na nějakou lekci vzpomene, jakmile se děje něco relevantního. Rovněž mě těšily vsuvky, které životní moudrost podpoří a dovysvětlí vědeckými poznatky.

Shrnuto a podtrženo. Skvělý obsah, velmi poutavá forma a zda to bude plnit cíl, tj. udělat čtenářův život byť jen o trochu šťastnějším, to ukáže teprve čas. Minimálně při poslouchání jsem ale šťastnější byl! :)