---
layout: book
category: book
permalink: /books/:title/
title:  "Děti, které přežili Mengeleho"
date:   2017-02-05 11:49:47 +0800
subtitle: Zpověď dvojčat Evy a Miriam
author: Eva Mozesová Korová
pages: 225
imageName: deti-ktere-prezily-mengeleho.png
tags:
- biografie
- česky
- holocaust
---
Drásavý příběh židovských dvojčat, jejichž idylické dětství v Rumunské vesničce přerval Hitlerův nástup k moci.

Kniha je psaná ich formou z pohledu desetileté Evy (mladší ale průbojnější ze sester). Ta poutavě a detailně popisuje jejich příjemný život na venkově, který se se začátkem války začně pomalu měnit. Nově dosazené učitelky z Maďarska začnou šířit protižidovské nálady, přijde šikana a začíná být jasné, že život nebude jako dřív. Dramatická změna ovšem přijde v roce 1944, kdy se v Maďarsku vystřídá vláda, do čela se dostane Strana šípových křížů, která má v programu tvrdý antisemitismus. Postup proti židům tedy značně přitvrdí. Než se rodina Mozesů naděje, jsou na cestě do Osvětimi.

Pak věci dostanou rychlý spád. Dvojčata jsou odvedeny na pokusy doktora Mengeleho, rodiče jinam a už nikdy se spolu nesetkají. Ačkoli se německá armáda musí stahovat a začíná se pod náporem spojenců hroutit, čas v koncentračních táborech utíká pomalu. V knize je popsáno v jakých otřesných podmínkách fungovaly (zvlášt) malé děti. Je to příběh o houževnatosti, odvaze a nekonečné touze přežít. Zajímavým a příjemným překvapením byl i motiv odpuštění.

Čtenářovi kniha připomene, jaká nepochopitelná zvěrstva se ještě ne tak dávno děla. Jak bizarní byly šikana a útoky na židy, či že bez nečinosti nebo přivírání očí veřejnosti by se to stát nemohlo. A pozorný čtenář si možná všimne i paralel v dnešním světě a probudí to v něm více empatie a porozumění.