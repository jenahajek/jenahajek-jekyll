---
layout: book
title:  "Nenásilná komunikace"
date:   2016-09-01 11:49:47 +0800
subtitle: 
author: Marshall Rosenberg
pages:
imageName: nenasilna-komunikace.png
categories:
- psychologie
tags:
- komunikace
- česky
---
Název působí prazvláštně, jeden neví, co si pod tím představit. Kniha samotná je útlá a vypádá nenápadně. Přesto ale zásádním způsobem změní váš pohled na svět i na lidi okolo, velmi pravděpodobně i vaše chování a smýšlení o ostatních.

Ale popořádku. Marshall Rosenberg vyrůstal v prostředí, kde o násilí nebyla nouze. Fascinovalo ho proč se to děje, co lidi k násilí vede. Chtěl tomu přijít na kloub a prakticky tomu zasvětil celý život. A výsledek? Neuvěřitelně jednoduchá a přitom silná myšlenka.

Každý člověk se primárně snaží uspokojit své potřeby, které samy o sobě nikdy nejsou negativní. Takové mohou být až způsoby, kterými se danou potřebu snaží naplnit. Vždy se ale dá najít strategie, která vyhovuje všem stranám - a vyhnout se tak pocitu křivdy, nedorozumění, křiku nebo násilí.

V praxi to samozřejmě není tak docela snadné. Někdy může být problém rozpoznat vlastní skutečné potřeby, k pochopení druhého to bez empatie půjde ztěžka a odpostění se od přesdudků někdy taky nejde hladce.

V knize ale najdete popis celé myšlenky doplněné řadou příkladů. Některé z nich pobaví, některé překvapí. Jak jsem slíbil v úvodu, Rosenberg vám zodpoví spoustu otazníků. Jeden však zůstane - princip nenásilné komunikace je jednoduchý a její přínos obrovský, s žádnými vedlejšími účinky. Tak proč už se to neučí od mala všude?