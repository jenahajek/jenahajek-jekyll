---
layout: book
title:  "Příběh lidského těla"
date:   2017-01-05 11:49:47 +0800
subtitle: Evoluce, zdraví, onemocnění
author: Daniel Lieberman
pages: 496
imageName: pribeh-lidskeho-tela.png
categories:
- zdraví
tags:
- evoluce
- TOP
- česky
---
Strhující a velmi poutavý popis evoluce lidí, který mi pomohl pochopit souvislosti tam, kde by mě dřív ani nenapadlo hledat.

Kniha je rozdělená do třech hlavních částí. V první Lieberman vysvětlí evoluci a popíše přechod z opic na lidi. Druhou částí plynule naváže a my se dozvíme, jaké výhody či nevýhody přinesl další vývoj, tj. zemědělská, resp. průmyslová revoluce. Na závěr  dodá nejzajímavější část o současnosti a budoucnosti.

V dnešní době jsou nejrozšířenější tzv. problémy z nesouladu. Naše těla se vyvinula jinak, než je používáme v moderních městech a na jiné palivo, než jakým se často ládujeme. Proto se nevyhnutelně vyskytnout předvídatelné problémy. A ačkoli je známe, je těžké se jim vyhnout, protože naše prostředí je nevyhovující a silně nás ovlivňuje.

Smyslem celé knihy je, aby si čtenář uvědomil jak jeho tělo funguje, pro co bylo uzpůsobeno a jak se chovat, aby mu ve zdraví sloužilo co nejlépe. Dozvědět se třeba můžete o osteoropóze - řídnutí kostí. To postihuje každého, kosti se totiž přestávají vyvíjet v rané dospělosti. Ovšem problematicky se projeví u těch, kteří v mládí své kosti dost nezatěžovali a tím pádem jim dost nezesílili.

Směr, kterým kráčíme, je potřeba změnit. Lieberman nás ale nenabádá, abychom odešli žít zpět do lesa - ví, že to nejde. Hledá drobné změny, kompromisy nebo alternativy chování či prostředí, které mohou způsobit velké pozitivní změny. Tuhle knihu bych doporučil každému, jak pro zlepšení svého zdraví, tak pro zlepšení prostředí, jež ovlivňuje zdraví prakticky všech.