---
layout: book
title:  "Into Thin Air"
date:   2016-12-06 11:49:47 +0800
subtitle: A personal account of the Everest dissaster
author: Jon Krakauer
pages: 304
imageName: into-thin-air.png
categories:
- biografie
tags:
- horolezení
- everest
- tragédie
- anglicky
---
Tip na mou první knihu z vysokohorského prostředí jsem objevil docela náhodně v knize Quiet (jež se zaobírá introvezí). Byla to ale trefa - kniha byla tak dobrá, že částečně dostala přednost i před spaním a asi za 2 noci byla přečtená.

Redakce časopisu <em>Outside</em> chtěla napsat článek o narůstající komercializaci výstupů na Everest. A pro ten úkol vybrala Krakauera, jež měl k horolezectví úzký vztah už od mládí.

Původně měl informace načerpat z pobytu v základním táboře, ale Krakauer cítil chtěl vystoupit až na vrchol a splnit si tak svůj sen. Jelikož článek v <em>Outside</em> by mohl přivést nové zákazníky, hned dvě agentury chtěly Krakauera přibrat ke své expedici a nabídly výrazně sníženou cenu. Události ale nabraly nečekaný spád a vyústil v ohromnou tragédii, kde zahynulo 8 lidí z 3 expedic včetně zkušených horských průvodců. Výstup v roce 1996 se tak smutně a nesmazatelně vepsal do historie Himálaje.

Krakauer byl mezi přeživšími a s ještě čerstvými vzpomínkami se pusitl do psaní, kde zúročil své mnohaleté zkušenosti - jak ze psaní, tak z lezení.

Atmosféra i osobnosti živě popsané, dokonce jsem byl do čtení tak hluboce pohroužen a že jsem i několikrát zapomněl, kde skutečně jsem. Příběh je strhující, především pasáže o sestupu, kdy se šance na přežití neúprosně tenčily každou vteřinu.

I zpětná analýza situace a přemítání o tom, co vše k tragédii vedlo, mi přišlo velmi propracované, nezaujaté a zpracované s nadhledem. S nezaujatostí nesouhlasil jeden z horských průvodců, který vydal vlastní knihu, která ovšem nestaví na tak dobrém podkladu, jako <em>Into Thin Air</em>. Což je dle mého soudu opravdu vynikající kniha s neuvěřitelně silným příběhem. Pokud vás zajímají hory, příroda nebo dosahování cílů, nebudete zklamáni.