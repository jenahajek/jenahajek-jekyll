---
layout: book
title:  "Run or Die"
date:   2017-02-15 08:49:47 +0800
subtitle: The Inspirational Memoir of the World's Greatest Ultra-Runner
author: Kilian Jornet
categories:
- sport
tags:
- ultrarunning
- anglicky
pages: 208
imageName: run-or-die.png
---
Vzpomínky, životní příběhy a přemítání o životě z pera jednoho z nejvýraznějších ultra běžců (tj. těch, kteří zdolávají distance delší než maraton) vůbec. Kilian je mladý Španěl, kterého už od mala rodiče vedli k přírodě a sportu. Ten tomu úplně propadl a postupně se dopracoval na úrověň světové špičky.

V knize pak sepisuje své začátky i svá mnohá dobrodružství. Jak běžel 160 mil v jednom kuse, jak přeběhl od Atlantiku ke Středozemnímu moři přes Pyreneje, jak se snažil vyhrát známý ultra závod Western States 100 nebo to, jak vyběhl a seběhl Kilimanjaro v rekordním čase. Všechny příběhy pak spojují dva opakující se motivy. Prvním je mentální odolnost a druhým obdiv a respekt k přírodě.

Kiliánův život je úžasný a záviděníhodný. Pokud máte blízko k vytrvalostnímu běhání a/nebo k přírodě, kniha vám určitě přijde zajímavá a dost možná inspiruje k překonávání sebe sama. Jestli se ale řadíte mezi náročné čtenáře, tak možná zvolte jiný titul. Kilian je především špičkový běžec, ne spisovatel. Nebo mrkněte na blog Honzy Bartase, ten vypravěčsky exceluje, stejně jako v běhaní! :)