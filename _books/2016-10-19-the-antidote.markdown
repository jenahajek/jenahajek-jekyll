---
layout: book
title:  "The Antidote"
date:   2016-10-19 11:49:47 +0800
subtitle: Happiness for people who can’t stand positive thinking.
author: Oliver Burkeman
pages: 256
imageName: the-antidote.png
categories:
- psychologie
tags:
- anglicky
- česky
---
Kromě titulu na obálce najdete i shrnutí od Guardianu, které zní: “A bracing detox for the self-help junkie”, čili <em>Osvěžující detox pro feťáky osobního rozvoje</em>. Burkeman v knize tvrdí, že ke štěstí a spokojenosti vede jiná cesta, než v  zběsilé honbě za lepší budoucností, neustálé vizualizaci úspěchů nebo dalších postupech, které hlásájí autoři self-help literatury. Pokud se totiž snažíte dosáhnout dokonalého výsledku, nejspíš se vám to nepovede a budete rozladění, přestože samotný výkon může být vynikající. Jako když hokejový tým vyhraje stříbro.

<a href="source">Tip na tohle čtení</a> jsem objevil u svého oblíbeného recenzenta Michala Kašpárka. Nejen když psal “Burkeman se směje do tváře Davidům Allenům, Stephenům Coveyům a dalším autorům kázajícím, jak žít šťastný život a mít vše pod kontrolou.”, docela to ve mně zarezonovalo. Proto jsem si knihu prakticky hned koupil a za pár dní ji přečetl.

Tato kniha i motivační literatura má stejný motiv - jak dosáhnout spokojenosti. Tím ale podobnosti končí. Nečekejte žádné tipy nebo konkrétní rady jak si život připůsobit tak, aby byl pořád úžasně skvělý. Burkeman ukazuje zcela opačný přístup - nesnažte se štěstí nahánět, raději se naučte akceptovat neúspěchy, životní rány a žít v nejistotě. Toto ovšem není nová myšlenka a v knize se dozvíte, jak k ní přistupují antičtí skoikové, budhisti a další.